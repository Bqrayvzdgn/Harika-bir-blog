Her bölümünü dört kulakla beklediğim bir podcast serisi var, adı How I Built This (link). Belki ‘bunu nasıl yaptım/başardım’ diye çevirebiliriz. Sunucunun katılımcılara her bölümde sorduğu bir soru var; başarının ne kadarını çok çalışmana, ne kadarını şansa borçlusun? Bana kimse sormadı ama fikrimi belirteyim istedim. Ne de olsa burası benim çöplüğüm. Şunu farkettim; yapılacak iş çok, işini kaliteli yapan insana inanılmaz derecede ihtiyaç var. Fakat insanlar bunu kendi lehine kullanmıyor. İş başvurularını değerlendiriyorsun, başvuranların özgemişini, LinkedIn profilini inceliyorsun, hiçbir sinyal alamıyorsun. Yüzde doksan beşten fazlasını mülakata bile çağırmıyorsun. Aralarında potansiyeli yüksek o kadar kişi var ki.. Ön elemeden geçenleri mülakat yapıyorsun. Adayın gözünün içine bakıyorsun güzel cevaplar ver de seni işe alalım, beraber birşeyler yapalım diye. Çocuk susmuş, başarılarını doğru düzgün anlatmıyor, kendini pazarlamıyor ya da pazarlayamıyor. Halbuki olay tamamen sinyal almak üzerine kurulu.
